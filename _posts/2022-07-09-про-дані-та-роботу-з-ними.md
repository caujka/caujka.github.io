---
layout: post
---

# «Шо то є» про дані та роботу з ними

Скрам, канбан - способи організації сталого процесу розробки в умовах, коли треба «на вчора», «не за всі гроші світу», але поки не відомо, що конкретно.

Скрам - суть у тому, що робота проводиться ітераціями, «спрінтами» по 2 тижні[^1]. Ґазда (product owner) сортує задачі в списку (backlog) по приорітетності, а команда каже, на скільки великі ті задачі в балах (одиниця виміру - story point). На початку спрінта команда обіцяє зробити певну кількість задач з верху списку. За кожну зроблену задачу команда «заробляє» її бали. За не завершену заробляють 0, вона потрапляє назад в список, її знов оцінюють та пріоретизують. Робота ведеться таким чином, що в кінці спрінта є нова версія продукта, готова до споживання. Скарги, пропозиції та похвали від користувачів приймають до уваги при створенні та пріоритезації задач.

[^1]: Джерела рекомендують до одного місяця, та на практиці 2 тижні - найпопулярніша тривалість.

Канбан - неперервний конвейєр. Команда бере задачі зі списку «Готові до роботи» і «проводить» через робочі процеси на кшталт «аналіз», «реалізація», «тестування», «інтеграція» у список «готово». Зазвичай ставлять обмеження на кількість задач в одному місці конвейєра, і якщо задача довго не просувалась вперед, за неї береться вся команда щоб розблокувати конвейєр.

Буває, скрам та канбан комбінують в тому чи іншому вигляді.

Спарк (Apache Spark) - розподілена система для аналізу даних. Вона вміє взяти кілька комп'ютерів, розділити дані на кавалки, і поганяти по ним запити. Там, де для традиційної реляційної бази даних вже треба брати дорожчий комп'ютер, для спарку можна додати ще кілька таких самих, як вже є. Це називається горизонтальне масштабування.

Датабрікс - компанія, яка серйозно бере участь у розробці спарка. Їх продукція основана на спарку, але має кілька класних розширень, наприклад, дельта таблиці (delta tables) та нотбуки.

Спарк працює з не-мутабельними даними. Він бере їх в одному місці, і кладе в зовсім інше. Дельта таблиці дозволяють інкрементально додавати чи міняти дані. (тут користувачі реляційних баз даних знизують плечима, але двома словами важко розширити картину світу)

В аналітиці буває Озеро даних (Data lake) - концепція, де всі дані, до яких можня дотягнутись, прямо в сирому вигляді скидають в море, звідки за потреби їх можна буде колись взяти для аналізу. На противагу йому є Супермаркет Даних (Data Mart), де всі дані структуровані і розкладені по поличках, і аналітики прямо їх можуть споживати. Датабрікс пропонує використовувати свої продукти в побудові так званих Дельта Озер (Delta lake) - описувати трансформації, які беруть сирі дані, очищують, агрегують, структурують та публікують в звіти для аналітиків.
